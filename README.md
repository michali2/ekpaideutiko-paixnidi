# ekpaideutiko paixnidi-
Εκπαιδευτικό παιχνίδι για τον 10ο διεθνή εκπαιδευτικό διαγωνισμό "Κύπρος-Ελλάδα-Ομογένεια: Εκπαιδευτικές γέφυρες"
Έναυσμα αποτέλεσαν δύο λογοτεχνικά κείμενα "Το συρματόπλεγμα του αίσχους" του Χ. Μηλιώνη  και το "Γλυκό του κουταλιού" του Κ. Χαραλαμπίδη.  
Η λογοτεχνία συνδυάστηκε με την ιστορία και οι μαθήτριες/μαθητές ξεκίνησαν να ερευνούν..
Το παιχνίδι έχεις ως στόχο:
1. να γνωρίσουν οι μαθήτριες/μαθητές βασικά σημεία της ιστορίας και του πολιτισμού της Κύπρου
2. να εκφράσουν τις αποκτηθείσες γνώσεις μέσα από τη δημιουργία ενός ψηφιακού παιχνιδιού.
3. να προβληματιστούν γύρω από το κυπριακό ζήτημα και να περάσουν με τον δικό τους τρόπο το μήνυμα
Για τη δημιουργία του παιχνιδιού αξιοποιήθηκε η πλατφορμα https://genially.com/

Περιεχόμενα παιχνιδιού:
1. 4 πιόνια που αντιστοιχούν σε 4 μεταφορικά μέσα: τρένο, πλοίο, λεωφορείο, αυτοκίνητο
2. Ένας χάρτης της Κύπρου με 8 αριθμούς που αντιστοιχούν σε πόλεις της Κύπρου
3. Ένα χρονόμετρο (45 λεπτών)
4. Παίζεται από 1-4 άτομα ή 1-4 ομάδες
5. Κερδίζει όποιος/α απαντήσει πιο γρήγορα σε όλες τις ερωτήσεις και έχει τις περισσότερες σωστές απαντήσεις.
Οδηγίες:
Κάθε άτομο ή ομάδα διαλέγει ένα πιόνι και το μετακινεί πάνω στους αριθμούς που αντιστοιχούν σε πόλεις της Κύπρου.
Αφετηρία είναι ο αριθμός 1 (Λευκωσία).
Πατάτε πάνω σε κάθε αριθμό και ακολουθείτε τις οδηγίες που εμφανίζονται.
Ο κάθε παίχτης/Η κάθε παίχτρια απαντάει σε ερωτήσεις πολλαπλής επιλογής, σωστού λάθους, συμπλήρωσης κενών μέχρι να φτάσει στον αριθμό 8 (Λευκωσία) από την πλευρά των κατεχόμενων. 
Αν απαντήσει σωστά σε όλες τις ερωτήσεις το συρματόπλεγμα θα εξαφανιστεί με...μαγικό τρόπο. Ίσως, ένας τρόπος είναι να μαθαίνουμε την ιστορία και να αγωνιζόμαστε για την ειρήνη, τον διάλογο και το δίκαιο
Το ψηφιακό παιχνίδι μπορείτε να το δείτε εδώ: https://bit.ly/41vl73s
Το ψηφιακό παιχνίδι διακρίθηκε στον 10 Εκπαιδευτικό Διαγωνισμό "Κύπρος-Ελλάδα-Ομογένεια: Εκπαιδευτικές Γέφυρες" (2ο Βραβείο)
